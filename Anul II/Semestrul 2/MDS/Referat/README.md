# Referat individual MDS 2021
A doua componentă a notei finale la cursul MDS este un scurt **referat individual**. 

1. Ce pondere are acest referat din nota finală? 
Referatul individual valorează 10% din nota finală (adică 1 punct din 10). Restul de 90% se bazează pe nota de la laborator - v. [https://is.gd/barem_lab_MDS](https://is.gd/barem_lab_MDS)

2. Care este termenul de trimitere a referatului?
15 iunie 2021, 23:59 (ora României). Referatele vor fi evaluate offline între 16-25 iunie. 

3. Unde se trimite referatul?
Referatul va fi transmis în Moodle (nu prin email!) sub formă de text/intervenție aici  (trebuie să vă logați în Moodle pentru a trimite).

Referatele pot fi citite de către toți studenții! 

Ele trebuie să abordeze teme diferite. Astfel, înainte să trimiteți referatul, trebuie să verificați că nu există ceva asemănător în lista referatelor trimise până atunci de alți studenți. 

4. În ce constă referatul?
Referatul va prezenta pe scurt o tema punctuală interesantă care are legătură cu dezvoltarea de software. Subiectul este la alegerea fiecărui student. Poate fi:
 - un tool software sau o componentă a lui. Exemplu: colaborare în timp real la distanță, pe același cod, folosind pachetul Teletype din toolul Atom de la GitHub (v. [http://teletype.atom.io](http://teletype.atom.io))
 - un concept software. Exemplu: fenomenul de îmbătrânire a software-ului [https://www5.in.tum.de/~huckle/softwareAging](https://www5.in.tum.de/~huckle/softwareAging)
 - o experiență personală din timpul dezvoltării proiectului. Exemplu: în proiectul vostru de la laborator ați folosit un anumit șablon de proiectare (design pattern), iar în referat explicați ce vi s-a părut greu sau ce v-a surprins sau ce (nu) v-a plăcut (eventual cu link-uri către codul vostru din GitHub/GitLab/BitBucket)
 - sau orice alt subiect interesant. Exemplu: cu ce va fi înlocuită programarea software în viitor? V. link1, link2

Bottom line: referatul este o ocazie ca voi și noi toți să învățăm ceva nou, de tipul tips & tricks sau postări "virale", care surprind prin ceva neașteptat, simplu, elegant, practic sau eficient (v. 5-Minute Crafts). 

4. Care este structura referatului?
Referatul va avea 4 componente:
titlul (trebuie să trezească interesul - genul clickbait :-))
care este contextul? (problema)
de ce este interesant? (soluția la problemă)
referințe (câteva linkuri cu mai multe informații)

5. Cât de lung trebuie să fie referatul?
Referatul trebuie să fie concis! Orientativ, maxim jumătate de pagină font de 12 pct, adica maxim 300 de cuvinte sau 2000 de caractere. Puteți scrie în ce limbă doriți (română, engleză, germană, franceză, esperanto).

P.S. Pentru alte întrebări, scrieți-mi la alin.stefanescu@unibuc.ro și voi adăuga răspunsurile mai sus.
